भरि दिहिस। फिर उनके मुंह परि कपड़ा बांधि कै मर्तबान जुलाहेन का दै दिहिस। कहिसि-रस्ते म मर्तबान खोलेव ना,नाय तौ फारसी भागि जइहै। संभारि कै लइ जायेव। यहिमा किनारे तक फारसी भरी है। आपन गांव पहुंचि जायेव तौ जेहिका जेहिका फारसी चाही,उनका एक दिन अंधियार कोठरी मां यकट्ठा करेव। जिनका फारसी चाही वै सब खिड़की दरवजा बन्द कै के आपन आपन कपड़ा उतारि देयं। सबका आपन-आपन हिस्सा मिलि जाई। बुढ़वा मर्तबान लइके लौटि आये। गांव पहुंचतै खन यउ खुशखबरी वै सबका सुनाइन और फारसी से भरे मर्तबान दिखाइन। सब बहुतै खुश भे और जल्दी फारसी लेयके मारे एक अंधेरी कोठरी मां घुसिगे और अपन कपड़ा निकारि डारिन। मर्तबान पर बांधा कपड़ा जैसेन हटा,वइसेन उडात भई बरय्या उन परि टूट परी। दीवारै टोवत-टोवत वइ चिल्लाय लाग-दरवजा कहा है?,दरवजा खोलौ। आखिर दरवाजा मिला और वै बाहर निकरे। उनके मुँह हाथ गोड़ इतना सूजि गै रहैं के पहिचानेम नाय आवत रहैं। तब वैं तैं किहिन कि फारसी सिखै की कौनो जरूरत नाय है।
हंसत-हंसत बच्चन का पेट फूलिगा। बहू लोग भी खूब हंसी। वारी अम्मा। ऊपर से इतनी खुस्क नजर अउती हैं। अन्दर इतनी किस्सा कहानी भरी हैं। खूब सुनायेव अम्मा। बच्चा लोग फैसला दिहिन। आज बाबा हारिगे। दादी केरी कहानी बढ़िया। बाबा मोंछन मां मुसकाने।
-अच्छा। बच्चू। रोज कहानी सुनाई हम और जिताय दिहेव दादी का? हंसी ठहाकेन मां समय कइस बीति गा पता न चला। तबहीं तौ हम लोग हर साल गरमी को छुट्टिन का बेसबरी से इन्तिजार करित है। वहै पकरिया की छांही,नीम,जामुन,आम.....।
