उतरानें ऊ कार्डगिन देखि कै,ई तौ कौनो भाव भरा हृदय ही समझि पाई,पर ऊ महतारी का करेज दूना होय जात है,जेहिकी औलाद नीकी निकरि जाय। तौ जौ चमक जोन्हैया केरी अम्मा के चेहरा पर है,ऊ की तुलना तौ भोर का उजासै कै सकत है।
जोन्हैया इण्टर केरी परीक्षा मां जिले मां टाप कीन्हिस। तमाम अखबारन मां वहिके फोटू निकरे और जोन्हैया कै इण्टरव्यू भी। जोन्हैया कहिस-हमका पढ़ि लिखि कै गांव अउर शहर कै अन्तर मिटावैक है। जहाँ एक ओर ऐतनी तकलीफ अउर पढ़ै लिखै की कम सुविधा है,हुवै लड़का और लड़की कै पढ़ाई-लिखाई मां बहुतै अन्तर और भेदभाव है। हमका एक आइसा समाज चाही जहाँ हर जोन्हैया सीना तान कै आपन सपना पूरे कै सके,अउर यहिमा वहिकी राहन मां इतने खरपतवार न आवै,जेतने यै जोन्हैया के आये।