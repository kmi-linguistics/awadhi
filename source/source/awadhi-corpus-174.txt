-काहे हो मास्टर साहब। हमरे लरिका का खिचरी बहुत कम मिलत है और दूसर लरिका थरिया भरि भरि खात हैं।
अब इनसे का कही। सरकार तौ प्रायमरी शिक्षा का अपने आला दर्जे के प्रयोजनन की पाकशाला बनाये है। कबहूं गेहूं बंटवावैक है। कबहूं ड्रेस बंटवावैक है। कबहूं खाना बनवाय के बांटौ। अब साबुन,तेल,कंघा मिला है। लरिकन का मुंह धोवाय के पाउडर लगाव,कंघी चोटी करौ। अब मास्टर आया गिरी भी करै। मतलब यू कि पढ़ाव ना और चाहे जौ करौ। गांवभर जानत है मास्टर साहेब लूटे धरे लेत हैं। हमार दसा वहै है कि गरीब की जोरु गांव भरे की भौजाई। जौ तनिक ऐंठा वहै शेर हम चूहा हन। बी.एस.ए. साहेब आए चार सुनायगे। सहयोगी मास्टर कहते हैं-बुढ़वा बड़ा हरामी है। घर मां कौनो काम नाय है। सुबह-सुबह स्कूल खोलि के बैठि जात है। कोई कहत है ईका नींद नाय परत है। जी की इच्छा भई वहै ताल ठोंकि के मास्टर साहेब का चारि बातै सुनाय गा। पब्लिक का यौ लागत है कि मास्टर साहेब तौ हराम का खात हैं। दिन भर बैठे-बैठे कुरसी तोरिन गडडी भर नोट बनाइन अब नाचत जात हैं। कोई कोई बाबा हमरी जवानी मां कहि देत रहैं हमार पोता तौ बंसी बजाय के कमाय लावत है। यानी उनकी निगाह मां मास्टरी चैन की बंसी बजावै की तरह है। अब हम की के आगे रोई? आपन व्यथा हम ही जानित है। सरकार जितना देत है ऊ से जादा काम लै लेत है। इतने नियम कानून-बस रजिस्टर भरत-भरत आंखी फूटि जाती हैं। वजीफा लरिका पावैं फारम मास्टर साहेब भरैं। कहूँ चूक होयगै तौ प्रतिकूल प्रविष्टि के लिए तैयार रही और अगर अधिकारी जाति विशेष का भवा तौ ऐसी बात पर सस्पेन्डौ कै देई। का कइ लेहौ? जेत्ती सरकार अउती हैं सबका शिक्षा के लिए आपन-आपन एजेण्डा,फार्मूला या नुस्खा हैं। एक आई तौ मुसलमानेन की चाँदी। दूसर आई हरिजन खुश। तीसर आई बैकवर्ड खुश। आपन-आपन जाति के लिये खास बैकलाग खासोखास फार्मूला। अब हमरे जमाने के चाँदनरायण वैद्य जी जो नुस्सा बतावत रहैं,ऊमा अगर कमी बेसी होइगै तौ बदहजमी होय जात रहै। ई सरकारैं बदहजमी का नाय डेराती हैं। बस अांख मूंदि के झोंके रहौ। देस चाहै भाड मां जाय,उनकी बला से। परधान तौ ऐंठा-ऐंठा घूमत है। हमसे पहिले जौ हेडमास्टर रहैं। ऊ कबहूं-कबहूं आवत रहैं। हम रोज आइत है। परधान केरी कमाई बंद होयगै है। इस्कूलौ रंगा-पोता है। खानौ रोज बनत है और बांटौ जात है। ई सब परधान जी का फूटी आंख नाय भावत है। ऊ है एस.सी. कोटा से और हम हन कनवजिया ब्राह्मण। हमका देखे जरत है। सुरु मां हमका समझावैक कोशिश किहिस-मास्टर साहेब! का रखा है ई ईमानदारी मां? रजिस्टर पर लरिका बढ़ाय लेव। उत्ता सामान और बनवाई बची। लेकिन हम
