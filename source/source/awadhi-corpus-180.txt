जलसा उर्दू कमेटी का
हम ठहरेन हिन्दी के टूटेफूटे साहित्यकार। हमका लोगन का तौ सरकारौ अंग्रेजी मां बुलावत है। अड़ोसी पड़ोसी ई नजर से देखत हैं जइसे पागलखाने से छूटा भवा कोई खतरनाक इन्सान होय। सरकारी जलसेन मां हम लोग बुलाये तौ जाइत है मगर छूत की बीमारी की तरह। तौ एक पत्र आवा। बड़ी सानदार हिन्दी मां छपा रहै कि फलां फलां जगह की उर्दू कमेटी एक शानदार जलसा कै रही है,जेहिमा डॉ.ज्ञानवती दीक्षित तकरीर करिहैं। और शहर भर के तमाम नेता,अभिनेता और साहित्यकार भाइन के नाम छपे रहैं। पहिले थोड़ा ताज्जुब भवा। अव्वल तौ हम बहुत कम बाहर जाइत है। दूसर बात अपनी फैमिली बैक ग्राउन्ड-हमरे पिता जी कट्टर जन मुस्लिम,ईसाई सब बिरादरी से रहैं और परंपरागत ब्राह्मण परिवार होयके बादौ हमरे घर मां छुआछूत,और जातिवाद नाम की चिड़िया से हम लोग वाकिफ नाय रहन।