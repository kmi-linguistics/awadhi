इतने पुरातनपंथी परिवार मां हम कइसे आगे बढ़ेन और हियां तक पहुंचेन ई पर तौ महाकाव्य लिखे जाए सकत हैं। पर ई से का? जमाने की हवा है कि दलित-साहित्य लिखा जाए रहा है,तौ ऊ दलितै लिखि पइहैं। हम लोगन की जिन्दगी मां का कौनो दुख-दर्द रहे,जौ हम लोग लिखी? दलित भाई साहब से कबहूँ भेंट होई तौ पूछिब कि आपका यौ अधिकार कौन दै। दिहिस कि आप यौ फैसला करौ कि कौन का लिखै और का ना लिखै? का कलम की आजादी छीनि लिवैया हौ? देस आजाद होइगा तौ लेखक की अभिव्यक्ति की आजादी चली गै? एक तस्लीमा केरा गम हम भुलाय ना पासये रहन कि तुमहूँ खम ठोंकै लागेव। अब ब्राहमण के घर मां पैदा होना का हमार गुनाह है? कि लेखन मां भी आरक्षण लागू होयगा है? ई देस मां अब दिमाग वालेन की का जरूरत नाय रहिगै? ई सब सोचत-सोचत परेसान रहन कि डाकिया आएगा। एक बहुत बड़ी पत्रिका मां एक कहानी भेजे रहन। एक दलित किसोरी की। ऊ के विषय मां संपादक जी का पत्र रहै कि कहानी तौ अच्छी है बाकी हम छापि ना पइअबै। कुछ मजबूरी है। ई पत्रिका दलित प्रश्न की बहुत बड़ी झंडा बरदार है। हम समझि गेन हमार ब्राहमण होना दियौ गुनाह होइगा। हम लेखक तौ अनादिकाल से वसुधैव कुटुम्बकम,मातृवत परदारेषु,परद्रव्येषु लोष्ठवत,परोपकार सहिष्णुता के सपोर्टर रहेन। ई का होएगा है हमार बिरादरी का। का लेखकौ जाति धरम मां बंटिकै लिखि हैं? का तस्लीमा केरा सब संघर्ष बेकार है,जौ हिन्दू लड़किन का दु:ख दर्द लिखै के मारे ऊ मारी-मारी दरबदर भटकि रही है। सद्बुद्धि देव भगवान। कलम की ताकत की रक्ष्छा करौ। हमार दिमाग फिर अपनी काहनी की ओर घूमिगा। चौदह साल की बालिका रहै ऊ। वहिके साथ भवा बलात्कार गरमागरम चची का केन्द्र होयगा रहै। लड़की खेतन माँ काम करे गयी रहै। गांव के दबंग वहिकी इज्जत का तार-तार कै डारिन। थाने मां रिपोर्ट लिखावै गये बाप का बाहर बैठाय के लड़की का बयान लेयके बहाने वहिकी अस्मत थाने मां दुबारा तार-तार भई। बाप बेटी का धमकाय के थाने से भगाय दिया गा। लड़की केरा बाप अर्द्धविक्षिप्त मारा-मारा भटकि रहा रहै और कुत्सित व्यंग बाणन का निसाना बनि राह रहै। सूबे मां दलितन की सरकार रहै। तबहूं उनका कोई पुरसा हाल नाय रहै। दलितन के वोट पायके राजनीति मां जड़ जमावै वाले नेता आपन-आपन बंगला बनवावै और सरकारी आवास की नयी नकोर साज-सज्जा मां बिजी रहैं। उनके साथी और घनिष्ठतम मित्र वहै होयगै जिनके जुल्मो सितम और भ्रष्टाचार केरे गाना गाय-गाय के और दुहाई दै दै के वै विधयक बने रहैं। नेता जी के इलक्सन मां ऊ किसोरी का बाप तन-मन-धन से काम किहिस रहै। ऊ का उनसे बड़ी-बड़ी उम्मीदैं रहैं। वहिका पूरा बिस्वास रहे