देखित है तौ हाथन केरी मेंहदी मुंह चिढ़ावै लगत है के रिश्तेन केरे बजार मां हमरी कीमति पचासौ रुपिया नाय है। बड़ी महतारी बनिके कन्यादान करै चली हन भाई साहब। का औकात है हमरी? का हैसियत है हमार? सारी खुशी,सन्तोष सब पइसा वालेन केरी अंजुरी मां कैद हैं। हमरे जइसे लोगन का तौ चन्द आंसू नसीब होत हैं। का आप तौ उतरि रहे हौ भाई साहब? इस्टेशन आएगा? हमका तौ अगले इस्टाप पर उतरैक है। अच्छा। नमस्ते भाई साहब। फिर मिलिहौ। दुनिया तौ गोल है भाई साहब।