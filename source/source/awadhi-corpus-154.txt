बरतन चौका का काम करत रही। ममता सेठ के घर के पासै एक झुग्गी मां रहति रहै-जहां वहिकी जइफ मां और बाप और सात छोटे-छोटे भाई बहिन रहैं। ऊ की अम्मा का टी.बी.की बीमारी रहै। आपन घर चलावै के लिये ऊ घरन मां चौका बरतन करिके उनका पेट पालत रहै। आला ए कत्ल सब्जी काटै वाला चाकू मौका-ए-वारदात से बरामद होइगा रहै। सेठानी वहि पर एक दिन पहिले धार धरवाइन रहै। लड़की घटनास्थल पर पकरि ली गयी रहै। वौ इतने सदमे मां रहै,मानौ वहिका मुंह सी दिया गवा होय। खाली फटी-फटी आंखिन से वा सबका देखत रहै। उन आंखिन मां मानौ दुनिया जहान केरा गम भरा रहै। होंठन पर पपड़ी जमि गै रहै। वह बस टुकुर-टुकुर देखा करै। ऊके बूढ़े मां-बाप हमरे आगे रोय गये रहैं। हम उनका सांतवना दै के भेज तौ दियेन पर केस इतना मज़बूत रहै कि सब हमदर्दी लफ्फाजी साबित होय वाली लागत रहै। हमरी समझ मां नाम आवत रहै कि छोटी सी या लड़की भला कतल कैसे करी? ई तौ चूंटी मारै वाली भी नाय लागत है। सगरे सबूत वहिके खिलाफ रहैं। कुछ देर सोचै के बाद हम मौका-ए-वारदात पर फिर जाय का फैसला किहेन। कोठी का गेट बड़ा भारी रहै। बड़ी शानदार कोठी करीब पांच हजार वर्ग फुट मां बनी रहै। सामने शानदार लेन रहै। क्यारिन मां चम्पा,गुलदावदी गुलबहार,डहेलिया,वगैरा के फूल गमकि रहे रहैं। लान मां चमचमात झूलौ पड़ा रहै। लान की घास का अपने भारी भरकम बूटन से कुचलत हम अंदर पहुंचेन। सेठ का परिवार अपने रोजमर्रा के कामन मां हस्बमामूल बिजी रहै। जैसे कि पैसे वालेन की आदत होति है। हमका वै एक साधारण पुलिस वाले से जादा अहमियत नाय दिहिन। छोटे कस्बेन मां पैसे वाले भगवान का दरजा रक्खत हैं। वहै अनुभूति हमका ऊ घर मां भई। सेठानी पहिली नजर मां हमका धूर्त मालूम भई। हम लाख प्रयास करिके भी वहिका मुंह नाय खोलवाय पायेन। हारिके हम लौटि आयेन और रामदीन सिपाही से कोठी मां काम करै वाली दूसर नौकरानी मन्नो का बुलवायेन। मन्नी सलाम कइके भूमि पर बैठि गयी। हम कहेन-कुरसी पर बैठि जाव,मन्नी।
-अरे ना साहेब। हम भला आपके सामने बैठि सकित है?
-मन्नो! ई सुक्खूमल कइस आदमी रहा?
-साहेब। मुंह न खुलवाओ,हमार। छोटी आदमिन की कोई औकात होत है?
हम लोगन की कौन सुनी?
-अरे तुम बोलौ तौ। हम सब सुनिबै।
-तौ सुनौ साहेब। ई सुक्खूमल सेठ बहुत हरामी आदमी रहै। ममता बहुत