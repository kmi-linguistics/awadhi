ना जायेव। अगर कायदे से चलिहौ तौ नोटन मां खेलिहौ। मान सम्मान पइहौ। अपने अफसर सेने हमेशा बनाय के रक्खेव। उनका हिस्सा भेजवावत रहेव। मातहतन से सख्त रहेव। आवै वाली पब्लिक का अइसे निचोरेव जैसे निम्बू निचोरा जात है। जेतना निचोरिहौ उतनै रस निकरी। दिहात केर आदमी जेतना फटेहाल दिखाई परी,उतनै मालदार होई।
आपन बड़ी भारी तोंद पर हाथ फेरत ऊ ई लम्बी स्पीच दइके लायक पिता होयका सन्तोष प्राप्त किहिन। उनके यै उपदेस हम अइसे लीलेन जइसे कुनेन की गोली होंय। सुभाव से कवि हृदय रहेन। हर आवै जाय वाले मुजरिम केरी हिस्टरी और जागरफी जानै की पूरी कोशिश करित रहै। गांधी जी और ईसा मसीह के सब उपदेश हमका जबानी याद रहैं। हम जुर्म से नफरत करित रहै--अपराधी से नाय। उनसे हमका पूरी हमदर्दी रहै। मातहत हमरे मित्र अइसे रहैं। हरेक रिपोर्ट सही-सही लिखित रहै। घूसखोरी से हमका बैर रहै। हमार विभाग तौ अइस रहै कि मुरदा के कफन-दफन का पइसौ भाई लोग खाय जात हैं और लाशैं नदी मां बहाय दी जाती हैं। हमरी ईमानदारी से सब हमरे ऊपर नाराज रहैं। अफसर मुहैं ऐंठा करैं। बहुत गुनहगारौ हमका ठगि लइ जात रहैं। हमरे मातहत हमरी बुद्धि पर तरस खावा करैं। उनका लागै कि हमारे अइस अफसर पायके उनकी किस्मत फूटि गई है। हर दूसर-तीसरे महीना हमार ट्रांसफर होय जात रहा। गेंद की तरह लुढ़कत पुढ़कत हम ई मामूली कस्बा ढ़कहा पुर मां आय गिरेन। अफसर लोग अपनी जान मां हमका बड़ी भारी सजा दिहिन रहै। हियां क्राइम रेट जीरो रहै। चोरी चकारी भले कबहूं होय जाय पर यहिसे बड़ी वारदात सुनै मां नाय आवत रहै। सबकी धारणा के उलट हम हियां बहुत खुश रहेन। लाशैं गिनै के काम से निजात मिली और हमका का चाही। जौ इलाका हमका सजा के तौर पर मिला रहै ऊ हमरे लिए वरदान होइगा। जहां जुर्म कम होत हैं,हुवां ऊपरी आमदनी जीरो होत है। पर हम तौ हियां बहुत खुश रहेन। जिन्दगी शान्ति से अपनी पटरी पर दौड़े लगी रहै। अइसे मां कौनो कतल होइ जाए अउर वहौ एक लड़की के हाथे,विश्वास नाय होति रहा। ढकहापुर के लिए यौ बड़ी भारी वारदात रहै। हुवा तौ यौ खबर अइसे फैली जैसे अमरीका पाकिस्तान पर न्यूक्लियर बम फेंकि दिहिस होय। कत्लौ केहिवा भवा रहै। ढकहापुर के सबसे रईस आदमी चुन्नी लाल का। मकतूल की बीबी रहै-आधा दरजन बच्चा रहैं-अउर हम सबसे उमर मां बहुत बड़े रहैं। मकतूल साठ बरस का रहै। वहिका कोई आपराधिक इतिहास नाय रहै। सोने चांदी की दुकान करते रहै। दानधरम मां कस्बे मां नाम रहै। सेवाय सूदखोरी के वहि पर कोई आक्षेप नाय रहे। कतल करै वाली ममता नाम की बिटेवा वहिके घर मां झाडू पोंछा और