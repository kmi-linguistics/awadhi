देवइया नाय।
-अरे जेहिकै भागे खोट होय,ऊका का कहैं।
लगातार जरी बरी सुनत सुनत लालिमा बेहोस होयके भुइं पर गिरि परी चारिउ ओर अफरातफरी मचि गै। सासु लरिकिनी का उठाय लिहिस। मोहल्ला केरी कुछ हमदर्द मेहरुवा लालिमा के मुंह पर पानी छिरकै लागीं। थोरी देर मां लालिमा कराहि के मुंह खोलिस पानी.......। एक दयालु मेहरुवा वहिके मुंह मां पानी डारिस। अपनी बच्ची पर निगाह पडतै वहिकी आंखिन मां परिचय केरी चमक उभरी जौ धीमी होयके बुझिव गै। शायद वहिका याद आयगा रहै कि वौ महेसुर बाबू की विधवा है। बिलखि-बिलखि कै अधमरी होय रही बच्ची अम्मा का देखतै बाहीं फैलाय के लपके लगी-ऊँ ऊँ।
-जा अभागिन।
सास लालिमा केरी गोदी मां बच्चे का जोर से पटकि दिहिस। लालिमा बच्ची का आंचल की ओट कै के दूध पियावै लगी। जीवन,तौ निरमम होत है। कोई के आये गये वा ऊके ऊपर कौनों प्रभाव बहुत देर तक नाय रहंत है।
शवदाह के बाद घर केरा ढर्रा फिर वहै। होइगा। लालिमा अब घर केरी अघोषित नौकरानी रहै। हर आदमी वहि पर हाथ उठाय सकत रहै और वहिके ऊपर व्यंग्य वाणन केरी बौछार के सकत रहै। जवान विधवा पर वैसेव संसार की भूखी निगाह राहु की तरह पड़ती हैं और अगर ऊ सुन्दरौ है तो का कहने। कहै के लिए तौ भारतीय संस्कृति विश्व वंदनीया कहलाई जात है,पर यौन विकृति के मामले मां तौ यउ आदिम सभ्यता का भी मात दै सकत है। सड़क के किनारे विकलांग,अर्द्धविक्षिप्त,अव्यस्कन के साथ बलात्कार होत है। विधवा कोई अपवाद थोड़ै है। जी स्थिति मां उनका प्रेम,सहानुभूति और सहारे केरी जरूरति होत है,वहिमा वै मनहूस करार दी जाती हैं। समाज उनसे जानवरन से भी गवा गुजरा बरताव करत है। लालिमा के साथ भी परिस्थिति खराबै होत जाय रही रहै। वहिके जेठ जी अक्सर वहिका नारी धर्म केरे सदुपदेस और नियम-संयम केरा पाठ पढ़ावा करत रहैं। अक्सर अम्मा और बीबी केरी आंख बचाय के वहिकी पीठौ पर हाथ फेरि देय और अपनी आंखिन केरी विकृत भूख मिटावै के लिए उनकी मर भुक्खी निगाहें लालिमा के सरीर का जीभ लपलपाय के खाय का घूरै,तउ लालिमा का मन