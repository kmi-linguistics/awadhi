पंडित कक्का उवाचे। बड़ा एहसान करत हैं हम पर। दुइ रोटी दई देत हैं। बरतन मांजत-मांजत राति होइ जात है। कुछ पेट मां डारि कै बैठित है कि हमार मालिक फिर गुहार लगावै लागत हैं-अरे सुकरुवा मादर.हियां आ। तनी हमरे पैर दाबि दे। हमका बड़ा सोच होत हय। हमरे मालिक तौ भैंसा तना लदे हैं। कौनौ कामौ नाय करत है। खाली काउन्टर पर नोट गिना करत हैं उनके पैर भला कइसे पिराय लागत हैं। लेकिन हमका का। राजै सब छाजै। हम तौ परजा हन। हमरी तौ वहै जिन्दगी जूठा खाना,जूठे बरतन।
एक दिन एक बहिन जी हमरे होटल मां आई रहैं। कहन तुम इस्कूल काहे नाय पढै जात? हम हंसत रहेन,लेकिन मन मां कुछ करका। हमरेव महतारी बाप होते तउ हमका इस्कूल भेजि देते। हमहूँ बस्ता कलम किताब लइके जाइत,पर हमरे पास का है? कुछू नाय। का जिन्दगी मां मां बाप होना इतना जरूरी है। हमका भगवानौ से शिकायत है। जब उनके पास मां-बाप कम परिगे रहैं,तौ ऊ सुकरु का काहे धरती पर भेजिन। सुकरु का कौनी कौनी तकलीफ है,का जानत हैं भगवान? का ऊ देखत हैं सब ऊपर से? अगर देखत हैं तौ काहे नाय कहत कि सुकरु अभै भूखा रहिगा। यहिका एक रोटी और दइ देव। यउ पण्डित बहुत हरामी है। मालिक केरा मुंह लगा है। हमका कबहूं पेट भर खाना नाय देत। खाना लेय जाव तो अइसी अइसी गन्दी भददी मजाकै करत है कि घिन से जिव उबकाय लागत है। यहि से तौ हम बच्चेन ठीक। बड़ेन की या दुनिया हमसे दूर रहै,तो अच्छा। कबहूं-कबहूं मालकिनी आय जाती हैं। उनका सुभाव अच्छा है। छोटा कद है,सरीर दोहरा है,पान खाती हैं तौ मालकिन बड़ी अच्छी लगती हैं। या पण्डितवा उनके जातै जाने का का बक्कै लागत है। मालिक जानिव नाय पावत। नमक हरामी यहै का कहत हैं। हमार जिन्दगी तौ अइसै बीति गै। भगवान कोई का अनाथ न बनावै और होटल पर तौ कौनो नौकरी ना करै। हमार मालिक तो आइस हरामी है कि बस। का बताई। तनिक गलती होय जाय एकौ कप प्लेट टूट जाय,बस मारै लागत है। गारिन की तौ कौंनिउ गिनती नाय? राति बिरात जब चाहत है,खैंचि लेत है। भरे पेट वालेन की भूखौ तरह तरह की होती हैं। इन्सानी गोश्त केरी भूख तौ सबसे जबरदस्त। ये पैसा वाले जितने सम्पन्न उतनै भूखे। अब सबसे नरम चारा तौ हम गरीब अनाथ बच्चे भयेन ना? अब कइसे भागी,कहां,जाई,का करी? ई दुनिया मां हमार सुनै वाला कौन है? हमार बिथा कौन सुनी? इन जालिमन का सजा को देई? सब कहत हैं हमरे देस मां एक चुनी भयी सरकार है जो सबका खयाल खरवत है,सबके लिए कानून बनावत है हमरे लिए कौनों कानून है? का कबहूँ हमरे अइस लरिका इस्कूल का मुंह देखि पइहैं। का कबहूं हमका पेट भर खाना मिली? पता नाय। का कही,