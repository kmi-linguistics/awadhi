कहौ कहेन सांची के ना?
गरमी की छुट्टिन मां गांव मां पूरा अखाड़ा इकट्ठा होय जात रहै। बुआ के बच्चे आय जांय,चाचा और चाची आवैं। उनके बच्चे,बड़ी जीजी परिवार सहित आय जाय। दादी,बाबा बड़े मगन रहैं छुट्टी भर। चारौ ओर से नाना नाना बाबा-बाबादादी,नानी केरी मीठी मीठी पुकारैं मन मोहि लेंय। बाबा महेसुर दयाल का तौ जीवन केरी सम्पूर्ण निधि इन छुट्टिन मां मिलि जात रहै। लड़िका बच्चा घेर लेंय बाबा,कहानी। नाना कहानी
महेंसुर दयाल पोपले मुंह से हंसि देय।
-ना बचुवा ना। दिन मां कहानी सुनाये मामा रस्ता भूलि जाइ। रात मां जब खाय पीके छत पर लेटा जाई,तब होई कहानी-किस्सा।
बच्चा पार्टी खूब मगन। रस्ता देखै कब राति होय। दिन भर तौ बगिया टहलैं,कबहूं आम कबहूं फरेंद। कबहूं लुका छिपी,सियरबद तरह-तरह के खेलकूद।
