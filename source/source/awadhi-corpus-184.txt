इलक्शन
अरे कलुवा की अम्माऽ। ओऽऽ....कलुआ की अम्मांऽऽऽऽ......
जोरों की हाँक लगावत चौधरी अम्बिका परसाद घर मां घुसे। उनकी खोपड़ी भन-भन भन्नाय रही रहै। कौनो रस्ता नाय सूझत रहै कि कहाँ जाएँ का करैं। निरुद्देस पूरी बजार केरा चकर काटि आए। इतनी उलझन रहे कि अांखिन के आगे नीले-पीले वृत्त नाचि रहे रहैं। समस्या यौ रहै कि उनकी परधानी जाय की नौबति आय गयी रहै। कारण यू रहा कि उनकी ग्रामसभा माखनपुर की सीट महिला होय गयी रहै। चौधरी साहेब सब दिन आरक्षण के घोर समर्थक रहे। अब यू का मालूम रहै कि आरक्षण ई तरह उनके गरे पर छूरी साबित होई। अरे राजनीति मां मेहरुवन का कौन काम? लेकिन ई ससुर सरकारौ अंधी आय। इनका को समझावै और कइसे समझावै? चौधरी साहब का ऐतना ताव आवा कि अगर सरकार उनके सामने आय जाती तौ मार चमरौधा....मार चमरौधा गालैगाल फुलै देतीं। वै फिर दहाड़ मारिन।