सती मइया केरा टीला
हमरे समुहें सती मइया केरा टीला रहै। हम अधखुली आंखिन से सती मइया केरी समाधि का देखत-देखत ज्यों स्वयं समाधि की अवस्था मां पहुँचिगे रहन। बड़ी प्रशंसा क्षेत्र मां रहै सती मइया की। जो मुराद मांगै पूर होय जाई। लोग कहत रहैं सती मइया केरा बड़ा परताप है। खाली गोद वाली औरतें गोदी मां लाल लइके लौटती हैं। गरीब मालामाल होइ जात हैं और अमीर औरो जादा अमीर होइ जात हैं। कुंवारी लड़कियां सुयोग्य वर पाय जाती हैं और ब्याही लड़किन का पति अगर झगड़ेलू हुआ तौ मन माफिक होय जात है। हमरे ध्यान मां सती मइया केरी छवि उभरी। हाथ मां सिंदुरौटा लिए सोलहों सिंगार में-दप-दप दमकत चेहरा-सती मइया पति केरी चिता पर बैठि हैं। चिता आपुइ आप जलि उठी। सती मइया सदेह स्वर्ग जाय रही हैं। हुवां उनका अपने स्वर्गवासी पति केरा अक्षय सुख सौभाग्य प्राप्त होई। अचानक हमरी कल्पना मां वै समाधि से आग केरी लपटें निकरै लागीं।