धामपुर कस्बा भां तीर्थस्थान होयके कारण दूर-दूर से श्रद्धालु जनता टूट परत रहै। कमाई मोटी रहै। पुलिस का हिस्सा पहुंचि जात रहै,तौ सूरदास की तरह ऊ"मेरो मन अनत कहां सुख पावै"की मुद्रा मां रहत रहै। नेताजी के बड़के भइया मशहूर हिस्ट्रीशीटर रहि चुके रहै। वर्तमान मां सत्तारूढ़ पार्टी के टिकट पर चुनाव जीति के विधायकौ होयगे रहै। बाघ ऊपर से बन्दूक बांधे कहनै का। एरिया लुटि रहा रहै। मन्दिर केरी मूर्ति हमेसा की तरह मौन रहै। ऊ तौ चौरौ का आशीर्वाद देती हैं और साहूकारौ का। आम जनता जाय अइ सी की तैसी मां। केहिकी हिम्मति रहै कि नेता जी के खिलाफ कान हिलावै। एक-आधे ईमानदार अफसर आइबौ करे तौ नेता जी के चमचे-चटोरेन के आतंक मां खुदै ट्रांसफर कराय के चले गे। जीपन के संचालन से और मनमाने किराये से मोटी आमदनी होत रहै। ई के अलावा जौ बाहरी वाहन आय जांय,उनसे गुंडा टैक्स वसूला जात रहा और नेता जी धीरे-धीरे करोड़पती बनै के कगार पर रहैं। ई अफवाह रहै कि उनकी मेहरुवा नगरपालिका चेयरमैन केरा इलक्सन लड़ैया है,ताकि लूटै का पूरा लाइसेंस पाय जाएँ। नेताजी के पास कइयौ ड्राइवर रहैं। एक ड्राइवर तनी नौसिखिया रहै। लाइसेंसी नाय रहै। अब की हिम्मत जौ नेता जी के ड्राइवर से लाइसेंस मांगै? नेताजी तनखाह बहुत कम देत रहै। ड्राइवर की ऊपरी आमदनी तौ सवारी दाएं-बाएँ लटकावै से होत है। नेता जी का विचार रहा कि ऊ जल्दियै गाड़ी चलावै मां एक्सपर्ट होय जाई। दुर्घटना जब भई,ऊ सवेरै से पउवा चढ़ाये रहै। रामकोट पार कै के ज्यों ऊ धामपुर की ओर जीप बढ़ाइस मंगूलाल केरी बूढ़ि महतारी आपन एकलौते पोते केरी उंगरी पकड़े सड़क के किनारे-किनारे जाय रही रहै। जीप अनियंत्रित होयके दूनौ पर जाय चढ़ी। बालक आन स्पाट खतम होइगा और महतारी अस्पताल मां बयान दै के मरी। ड्राइवर जीप छोड़िके भागि गा। नेताजी के दबाव मां पुलिस अज्ञात वाहन से कुचलि के मरै की रिपोर्ट दर्ज किहिस। सारा सहर जानत रहै कि अपराधी कौन है,मगर कीकी मजाल रहै जो कुछ बोलै। पुलिस केरा मुंह तौ बन्दै रहै। लोकतंत्र के चौथे खम्भे केरा डर रहै,तौ आज केरी यू दावत वही के उपलक्ष मां रहै। दारु की बोतलैं खाली होय रही रहै। पियै वाले सरूर मां झूमि रहे रहैं।
-मजा आयगाऽऽऽ। का व्हिस्की है?.....साला रोज येक एक्सीडंट हुआ करै।
-का बात कहे हौ यार.....। बिल्कुल दिल की.....जबान पर।
अगला हिचकी लै के उवाचा। बाकी लोग हर्षध्वनि से वहिका समर्थन किहिन।
अगले दिन अखबार तौ छपे पर वै गरीब के बच्चे का वहिमा कहू जिकर नाय रहै। खबर यौ छपी रहै कि एक अज्ञात वाहन की टक्कर से दो मरे। पुलिस तपतीश कर