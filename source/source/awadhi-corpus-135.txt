काहेक मोह? जी,हम तौ अर्जुन का दीन गये कृष्ण भगवान केरे उपदेशन केरी फैन हन। जियत जाव अउ सफर कीन्हें जाव। कबहूं कबहूं लगत है के यउ सड़क जड़ बीचि बीचि मां गड़हेन,प्लास्टिक केरी थैलिन,सूख पातिन सेने भरी है,हमरी जनम जनमांतर सेने अपनि है। जी,यइ शहर मां हम अपनि भतीजी केरी शादी मां आये रहन। आजुइ घर लौटि रहे हन। जी,शादी केरे विषय मां जाना चाहत हैं? तउ सुनौ। आपका सब सुनाइत है ढ़ोलकी परि परै वाली थापैं तेज होति जाय रही हैं। ढ़ोलकी बजाय रही कन्या केरी फूफू सरीर सेने जरा स्थूल है। अजी खातपियत घरे केरी हैं। नजरि ना लगाव। दोहरी मरदाना बनावटि केरे सधे भए हाथन सेने वा झूमि-झूमि कै ढ़ोलकी बजाय रही हैं। औरी मेहरुवा गावै मां वहिका साथ दै रही हैं-आय जाव अम्बे मइया,आवौ ओदुरगे मइया,हमरे मकान में। मइया कै पायल बाजै सारे जहान में।
हम माथेक पसीना पोंछति जाइत है। जी वइसे तौ या फरवरी केरी सदीली शाम है,लेकिन हमका ब्लडप्रेशर रहत है। ढ़ोलकी केरी तेजि थापैं हमका बरदाश्त नाय होतीं। हमार दिल जोर-जोर सेने धड़कै लागत है। आजु तौ हमरे जेठ केरी इकलौती कन्या केरा बियाहु है। एकै कन्या होय से सबै जन बढ़ि चढ़ि कै ब्यौहार करि रहे हैं।
कन्या केरी ठिंगनी और दुहरे काठी कै महतारी अबहिन तौ अपन भारी भरकम सोनेक कंगन झमकाय कै हमै सुनाइ गई हैं-हमरी बहिन सोने केरे कंगन दै गई है गुड्डी का। कहिसि-एक भांजी है दोसराय कब मौका पइहै। रंगीन टी.वी.दिहिस है। 29 इंच वाला और साथ मां वी.सी.डी.प्लेयरौ है। दस हजार कै गड़ी गुड्डी केरे हाथन पर रक्खिसि के जौ मन होय खरीदि लावै। कउनौ कमती ना रहि। जाय। छोटकी'मामी कानेन कै जड़ाऊ झाला दिहिन हैं और बड़े मामा फ्रीज और वाशिंग मशीन दिहिन हैं।
बड़की मउसी पचास हजार केरी धोती दै गई हैं।
जी ठीक समझेव आप। हमार मन कसैला होय आवा है। हम तौ खात पियत घरे के हैं। ऊपरी आमदनी कउनौ है नाय। सूख तनखाह मां घर चलावैक मुश्किल। लड़िका अच्छे इस्कूलन मां पढ़ति हैं। उन का खर्चा पूरा करब मुश्किल है। खींचितानि कै एक सोनेक अंगूठी लाये हन,कन्या केरे लिए एक औसत धोती और लरिका कै लिए एक रिस्टवाच। हजार दुइ हजार ऊपरि सेने खर्च होय जाई। एकै-एक पइसा दांत सेने पकरित है तौ खर्च पूरि कै मिलत है,कन्या केरी मालदार बुआ मौसी और मामी केरा मुकाबला कइसे कै मिली। अरे आप हंसि रहे हौ?वा भाई